ИДЕЯ НА ПРОЕКТА: КАРТА ЗА НАБЛЮДЕНИЕ НА ЖИВОТНИ

Проектът представлява интерактивна карта, която позволява регистриране на наблюдения, мониторинг и анализ на хищниците, които обитават територията на България с различна степен на застрашеност.

Целта е да се създаде визуално интуитивен инструмент за управление и проследяване на животински наблюдения, използвайки HTML, CSS, JavaScript, Leaflet.js и Turf.js.

Добавянето на наблюдение става чрез избор на животински вид от падащо меню и клик върху картата. За всяко наблюдение се визуализира буфер (окръжност) на базата на предварително зададен радиус, който символизира предполагаемата ловна територия на животното. При натискане върху центъра на буферната зона се показва допълнителна информация за наблюдението — включително вид и уникален идентификатор.

Проектът включва и функционалност за откриване на потенциални конфликти — пресичащи се зони между различни видове (intersect), което може да индикира съревнование за плячка или риск от намаляване на популациите на определени видове.

Наблюденията могат да се филтрират по животински вид. Всички данни се визуализират и в табличен вид, което улеснява статистическата обработка на броя наблюдения по видове. При изтриване на ред от таблицата, съответното наблюдение се премахва и от картата.